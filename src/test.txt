Farg‘ona viloyati Qo‘qon shahar “Hazrati Abbos” masjidi imom-xatibi Saidkamolxon Mahmudov va uning 4 nafar oila a’zosi is gazidan vafot etdi. Bu haqda Musulmonlar idorasi Farg‘ona viloyati vakilligi xabar qildi.
Qayd etilishicha, 21-mart kuni Saidkamolxon Mahmudov o‘zi, turmush o‘rtog‘i va uch nafar voyaga yetmagan farzandlari bilan xonadonida is gazidan zaharlanish oqibatida vafot etgan.
Saidkamolxon domla 2014-yildan buyon Qo‘qon shahridagi “Hazrati Abbos” masjidi imom-xatibi vazifasida ishlab kelayotgandi.